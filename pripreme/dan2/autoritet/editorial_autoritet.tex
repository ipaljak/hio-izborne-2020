\subsection*{Zadatak Autoritet}
\textsf{Pripremili: Adrian Beker i Paula Vidas}\\
\textsf{Potrebno znanje: teorija grafova, $DFS$-stablo, artikulacijske točke i dvostruko povezane komponente}

Prvo, očito su potezi komutativni i involutorni pa nas samo zanima skup čvorova
koje smo odabrali. Broj najkraćih nizova poteza tada jednostavno možemo dobiti
množenjem broja najmanjih skupova s $k!$, gdje je $k$ veličina najmanjeg skupa.
Osnovna je ideja da ćemo u većini slučaja moći postići cilj koristeći malo
poteza. Za graf ćemo reći da je \textit{klika} ako je potpun i ima bar dva čvora. Razlikujemo četiri (disjunktna) slučaja:

\begin{enumerate}
    \item Graf je povezan
    \item Graf se sastoji od točno dviju disjunktnih klika
    \item Graf se sastoji od barem triju disjunktnih klika
    \item Preostali slučaj
\end{enumerate}
Prvi je slucaj očit. U drugom slučaju, nije teško vidjeti da je optimalno uzeti čitavu manju kliku (koji god podskup čvorova odabrali, graf se raspada na najviše dva potpuna grafa).
U trećem slučaju trebamo bar $2$ poteza i to se postiže uzimanjem bilo kojih dvaju čvorova iz različitih klika (ili dvaju iz iste ukoliko je ona veličine $2$).

U četvrtom slučaju graf nije povezan i postoji komponenta $K$ koja nije klika. Tada očito trebamo bar $1$ potez, a tvrdimo da to možemo i postići. Recimo da je čvor $x$ \textit{dobar} ako primjenom operacije na $x$ dobivamo povezan graf. Recimo da se uklanjanjem čvora $x$ njegova komponenta raspada na komponente $C_1, C_2, …, C_k$. Tada $x$ nije dobar ako i samo ako je povezan sa svim cvorovima neke $C_i$.

Ako je $K$ izolirani čvor, tada je taj čvor dobar, stoga pretpostavimo da $K$ nije potpun graf. Recimo da je čvor u $K$ \textit{centralan} ako je povezan sa svima ostalima.
\\\\
\textbf{Tvrdnja 1.} Postoji čvor $y$ u $K$ koji nije centralan i nije artikulacijska točka.
\\\\
\textit{Dokaz:} Ako ne postoji centralan čvor, onda odaberemo čvor u $K$ koji nije artikulacijska točka, npr. list u razapinjućem stablu. Ako postoji centralan čvor, uzmemo bilo koji čvor koji nije centralan (takav postoji jer $K$ prema pretpostavci nije potpun graf). $\qed$

Sada je očito je da je čvor $y$ iz tvrdnje dobar. Konačno, preostaje prebrojati dobre čvorove, a to se moze učiniti na sljedeći način. Primijetimo da neki neizolirani čvor nije dobar ako i samo ako je ili centralan u čitavoj komponenti ili istodobno jedinstvena artikulacijska točka i centralan u nekoj dvostruko povezanoj komponenti u kojoj se nalazi. Stoga problem možemo riješiti nalaženjem artikulacijskih točaka i rastavom grafa na dvostruko povezane komponente. Postoje i druga rješenja koja koriste standardne informacije iz $DFS$-stabla. Ukupna je složenost $\mathcal{O}(N + M)$ ili $\mathcal{O}(N + M\log N)$. Za implementacijske detalje pogledajte službene kodove.
